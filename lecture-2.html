<p>
1Тема 2. СТРУКТУРА І ГРАФОАНАЛІТИЧНА МОДЕЛЬ
    ПОТЕНЦІАЛУ ПІДПРИЄМСТВА</p>
2.1. Структуризація потенціалу підприємства.
    При формуванні та використанні потенціалу підприємства
    проводиться його декомпозиція на компоненти, встановлюються їх
    функції і зв'язки, тобто здійснюється структуризація.
    Оптимальна структура потенціалу повинна мати мінімальну
    кількість компонентів, але, разом з тим, вони повною мірою повинні
    виконувати задані функції. Існує кілька можливих підходів до
    структуризації потенціалу підприємства:
    1. Блочно-модульна структуризація.
    2. Функціональна структуризація.
    Блочно-модульна структуризація потенціалу підприємства
    заснована на взаємодії трьох складових, які охоплюють всі
    стратегічні компоненти підприємства, що дозволяють досягти
    поставлені цілі, та найбільш повно характеризують внутрішній стан
    підприємства - ресурсів, системи управління та діяльності персоналу
    (рис. 2.1)</p> 
<img src="/sample/assets/img21-DUyCJ8JT.png" alt="">
Рис. 2.1. Блочно-модульна структуризація потенціалу підприємства
Відповідно до ресурсної концепції, потенціал підприємства
розглядається як система ресурсів, що вступають у взаємодію й обумовлюють
досягнуті результати.
Найбільше поширення одержала концепція виділення в сукупності
ресурсів наступних елементів:
-технічні ресурси (виробничі потужності та їхні особливості,
обладнання, матеріали і т. ін.);
-технологічні ресурси (технології, наявність конкурентоспроможних
ідей, наукові розробки й ін.);
-кадрові ресурси (кваліфікаційний, демографічний склад працівників,
їхнє прагнення до знань і удосконалювання, інтелектуальний капітал);
-просторові ресурси (характер виробничих приміщень і території
підприємства, розташування об'єктів нерухомості, комунікацій,
можливість розширення й ін.);
-інформаційні ресурси (кількість і якість інформації про внутрішнє
та зовнішнє середовище, каналів її поширення, можливості
розширення та підвищення вірогідності інформаційної бази і т. ін.);
-ресурси організаційної структури системи управління (характер і
гнучкість керуючої системи, швидкість проходження керуючих впливів і ін.);
-фінансові ресурси (наявність і достатність власного та позикового
капіталу, стан активів, ліквідність, наявність кредитних ліній і т. ін.).
Блок ресурсів підприємства повинен включати наступні складові
(рис. 2.2).
<img src="/sample/assets/img22-xkvnloSQ.png" alt="">
Рис. 2.2. Ресурсні складові потенціалу підприємства
Кожний із зазначених видів ресурсів становить сукупність
можливостей досягнення цілей підприємством. Це означає, що маючи у
своєму розпорядженні ті чи інші засоби виробництва, кадри, виробничі
приміщення з певними характеристиками, спорудження та інші ресурси,
підприємство тією чи іншою мірою здатне задовольняти потреби та
запити потенційних покупців.
Крім ресурсної складової в сучасній економічній теорії виділяють блок

системи управління. В управлінському блоці формулюється місія,
розробляється стратегія розвитку, визначаються цілі на найближчу
перспективу, ставляться задачі. У ньому, як правило, розрізняють три
підсистеми:
1/планування - націлена на виявлення майбутнього потенціалу
успіху.
2/ реалізації - має завданнями створення нового потенціалу та
перетворення існуючого у фактори успіху.
3/контролю - виконує функції перевірки ефективності здійснення
планів і рішень (чи дотримуються плани, чи досягається адекватна
конкурентна позиція, чи забезпечує ця позиція задовільні результати) і
постійного контролю за вірогідністю планових передумов.
Особлива увага приділяється блоку діяльності персоналу, оскільки
будь-яка організація - це насамперед люди. Даний блок містить три
складові:
1/ аналітична діяльність персоналу;
2/ виробнича діяльність персоналу;
3/ комунікаційна діяльність персоналу.
Залежно від специфіки підприємства в його внутрішній структурі
виділяють наступні функціональні області: маркетинг, виробництво,
кадри, менеджмент, фінанси, інформацію, наявність яких обумовлює
необхідність функціональної структуризації потенціалу
підприємства. У рамках кожної функціональної області формується свій
внутрішній потенціал, який умовно можна структурувати на об'єктний і
суб'єктний.
До об’єктних складових потенціалу підприємства
відносяться:
-виробничий потенціал;
-інноваційний потенціал (характеризує можливості підприємства в
сфері розробки та впровадження інновацій);
-фінансовий потенціал;
-потенціал відтворення (характеризує можливості діючої системи
формування та відновлення основних фондів забезпечення
необхідного рівня конкурентоспроможності продукції підприємства);
-інформаційний потенціал (характеризує можливості створеної
інформаційної бази гарантувати своєчасне та повне насичення
підприємства достовірною вхідною, вихідною, нормативно-довідковою, оперативною інформацією для прийняття рішень у
процесі господарської діяльності підприємства та досягнення цілей
його розвитку);

-інфраструктурний потенціал (характеризує привабливість
місця розташування підприємства з погляду розвитку ринкової
інфраструктури, транспортних комунікацій та інших факторів).
До суб’єктних складових потенціалу підприємства
відносяться:
-науково-технічний потенціал (характеризує здатність працівників
підприємства здійснювати наукові дослідження та розробки, спрямовані
на удосконалення виробничих і технологічних процесів, диференціацію
видів продукції);
-маркетинговий потенціал;
-потенціал організаційної структури управління (характеризує
можливості сформованої організаційної структури управління
забезпечувати високий рівень ефективності функціонування підприємства
в умовах мінливості зовнішнього середовища);
-кадровий потенціал (сукупність здібностей і можливостей
кадрів забезпечувати ефективне функціонування організації);
-управлінський потенціал (сукупність здібностей ї
можливостей системи управління забезпечувати досягнення стратегічних
цілей діяльності).
2.2. Графоаналітична модель потенціалу підприємства
У 1998 році в наукових працях Рєпіної І.М. вперше запропоновано
графоаналітичний метод діагностики підприємницького потенціалу
підприємства, названий автором «Квадрат потенціалу». Такий метод дає
можливість системно встановити кількісні та якісні зв’язки між окремими
елементами потенціалу, рівень його розвитку та конкурентоспроможності і
на підставі цього обґрунтувати та своєчасно реалізувати управлінські рішення щодо підвищення ефективності
функціонування підприємства. Метод має
кілька теоретичних аспектів, які необхідно враховувати за обґрунтування
управлінських рішень.
У найзагальнішому вигляді графічна модель потенціалу, призначена
для проведення діагностики можливостей підприємства, має форму сфери./
Така форма репрезентує всі напрямки діяльності підприємства і тим самим
розкриває діалектику його потенціалу. Але на практиці важко користуватися
сферичною формою для оцінки потенціалу підприємства.
Тому модель потенціалу підприємства зводиться до форми кола
чи до іншої фігури залежно від вибору кількості напрямків діагностики
потенційних можливостей підприємства (рис. 2.3).
<img src="/sample/assets/img23-CZPfcxfA.png" alt="">

Рис. 2.3. Графоаналітична модель аналізу
2.3. Алгоритм графоаналітичного методу оцінки потенціалу
підприємства «Квадрат потенціалу»
1. Вихідні дані подаються у вигляді матриці (аij), тобто таблиці, де в
рядках записані номери показників (i=1, 2, 3, ..., n), а в стовпцях — назви
підприємств, потенціал яких аналізують (j=1,2,3, ...,т).
2. Для кожного показника знаходять його найліпше значення з
урахуванням коефіцієнта чутливості і проводять ранжирування
підприємств з визначенням відповідного місця.
3. Для кожного підприємства знаходять суму місць (Pj), отриманих у
процесі ранжирування за формулою:
4. Трансформуємо отриману в ході ранжирування суму місць (Рj) у
довжину вектора, що створює квадрат потенціалу підприємства (рис.
2.5). Квадрат потенціалу підприємства має чотири зони відповідно до
розділів (к), які застосовані у розглянутій системі показників, та чотири
вектори (В), що створюють його.
5. Визначивши довжину всіх векторів, накреслюємо квадрат потенціалу
підприємства і робимо відповідні висновки.
Графоаналітичний метод аналізу «Квадрат потенціалу» має кілька
особливих теоретичних аспектів, які необхідно враховувати при його
використанні.
<img src="/sample/assets/img25-DHWsK36r.png" alt="">
<img src="/sample/assets/img25_-B-sAsnEq.png" alt="">
1. Форма квадрата потенціалу може бути двох типів. Перший тип має
правильну форму квадрата (тобто вектори, що створюють його, є
однаковими або наближаються до цього). Таке підприємство матиме
збалансований потенціал, що є запорукою успіху його діяльності.
Другий тип має спотворену форму квадрата з таких причин: або один
вектор розвинутий більше за інші («хворобливий» вектор), або всі
вектори розвинуті по-різному (дисгармонія векторів). Якщо квадрат
потенціалу підприємства наближається до другого типу, то
підприємницький потенціал потребує негайних перетворень у напрямку
поліпшення збалансованості його елементів.
2. Потенціали підприємств можна класифікувати за розміром як
великі, середні та малі. Великий потенціал мають підприємства, коли
довжина векторів перебуває в межах 70-100; середній - у межах 30-70;
малий - до 30 умовних одиниць.
3. Зовнішній контур квадрата окреслює можливості підприємства
щодо досягнення оптимальних параметрів потенціалу.
4. Другий та третій вектори квадрата потенціалу («Організаційна
структура та менеджмент» і «Маркетинг») свідчать про наявність
передумов дальшого розвитку потенціалу підприємства.
5. Четвертий вектор — «Фінанси» — є результативним і
характеризує успішність функціонування підприємства.
Існує зв'язок між формою та розміром квадрата потенціалу підприємства
і його життєвим циклом (рис. 2.6).
За рис. 2.6 бачимо, що на першій стадії — «стадії розвитку» —
перебувають підприємства з формою потенціалу другого типу і
можливостями його перетворення від малого до середнього за час
проходження стадії. На другій стадії — «стадії успіху» — розташовані
підприємства, форма потенціалу яких належить до першого типу й існує
можливість перетворення його із середнього на велике.
<img src="/sample/assets/img26-CPOAiVFc.png" alt="">
Рис. 2.6. Зв’язок форми та розміру квадрата потенціалу з життєвим циклом
підприємства
Стадія занепаду свідчить про негативні явища, що відбуваються
з потенціалом підприємства, тобто про перехід до другої форми
потенціалу та зменшення його розміру від великого до середнього, а
потім і до малого.


Приклад розрахунку графоаналітичної моделі потенціалу підприємства

1. Визначення основних елементів потенціалу:

Фінансові ресурси (FR)

Матеріально-технічні ресурси (MR)

Персонал (HR)

Інновації та технології (IT)

Маркетинговий потенціал (MP)

2. Оцінка вагомості кожного елемента (у %):

FR = 30%

MR = 20%

HR = 25%

IT = 15%

MP = 10%

3. Оцінка рівня кожного елемента за 10-бальною шкалою:

FR = 8

MR = 7

HR = 6

IT = 9

MP = 5

4. Розрахунок інтегральної оцінки потенціалу:
IP = (FR * 0.30) + (MR * 0.20) + (HR * 0.25) + (IT * 0.15) + (MP * 0.10)
= (80.30) + (70.20) + (60.25) + (90.15) + (5*0.10)
= 2.4 + 1.4 + 1.5 + 1.35 + 0.5 = 7.15

5. Побудова графічної моделі:

На радарній діаграмі (павутині) відобразити кожен елемент.

6. Аналіз отриманих результатів:

Найвищий потенціал: Фінансові ресурси та Інновації.

Найнижчий потенціал: Маркетинг.

Висновок:
Інтегральний показник 7.15 свідчить про високий потенціал підприємства, але варто звернути увагу на розвиток
маркетингового напряму.
Ось графік (радарна діаграма) для графоаналітичної моделі потенціалу підприємства. Якщо потрібні детальніші розрахунки
або додаткові візуалізації, звертайтесь! 😊
Перегляньте більше матеріалів на нашому сайті.
<img src="/sample/assets/img27-0qigARNX.png" alt="">